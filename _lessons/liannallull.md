---
layout: lessons
title: "Liannallull"
curs: "El Mamut Traçut"
lessonnumber: 4
minuts: 5 min
video-url: "https://www.youtube.com/embed/er8ha06JrO"
---

Actualment els components són: Jordi Espinach, Dani Perarnau, Noelia González i Nico Flors.

Liannallull va néixer el 2008 i és el projecte musical d´en Jordi Espinach, que des de l’inici s’ha fet acompanyar per diversos músics amb els que ha enregistrat cinc elapés: Cap de Trons, Cap de Pardals, Els Radicals, Menesteroses, L´Amor Que Donis i un EP: Les Putes Catalanes.

Ha estat integrant de Las Ruinas i col·laborador de Esperit! The Missing Leech o Le Petit Ramon i ha composat música per a espectacles teatrals entre d´altres projectes.

Al llarg d’aquests anys ha anat alternant el so acústic més despullat amb l’electricitat més sorollosa. Influenciat tant per la cançó d’autor com per sons més noise i psicodèlics, Liannallull
podria definir-se com un equilibri entre l’ofici de cantautor i la cerca de nous llenguatges dins del rock.

Liannallull ens presenten el seu sisè treball,  “McNulty” rescatat d´unes sessions de gravació durant l´estiu/tardor del 2012. El disc està interpretat i mesclat íntegrament per Jordi Espinach i l´acompanyen a les veus Anna Capacés i Pablo Acosta. La masterització ha estat realitzada per Mau Boada. Segurament és el seu disc més variat que ens porta dels sons desèrtics a la distorsió Bad Seeds, de la psicodèlia al krautrock passant per la cançó d´autor acompanyada de lletres que tenen molt a dir. El disc estarà de moment en descàrrega gratuïta. El grup actualment està preparant dos discos més, un de caire més acústic i un altre completament elèctric.