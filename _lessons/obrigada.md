---
layout: lessons
colleccio: site.el-mamut-1
curs: "El Mamut Traçut"
lessonnumber: 8
minuts: 5 min
video-url: "https://www.youtube.com/embed/uaDVfNjxj_g"
---

Obrigada es van formar a finals d’agost de 2009 a Cardedeu (Barcelona), al principi com a trio (Gilbert Niubó en el baix, Plàcid Fusté a la guitarra i X.Dante Pibernat a la bateria i veu). Durant uns mesos Albert Monjonell va ajudar en les tasques de la bateria, permetent així la possibilitat de conjuntar les peces que els tres components inicials tenien en ment, passant llavors X.Dante a la guitarra i veu. El 2010 es va incorporar Joaquim Puigagut a la batería i coros. Entre les influències i inspiracions del grup es troben noms com The Who, The Clash, Neil Young & Crazy Horse, Hüsker Dü o Built to Spill, entre molts altres. A l’octubre de 2011 van debutar en directe al Sindicat de Navata, compartint escenari amb la banda altempordanesa No Name.

Des de llavors, la banda ha actuat a localitats com Barcelona (21è Minifestival Música Independent, New Underground, Sala Continental, Gorg Màgic Festival, Sidecar Factory Club), Tarragona (Sala El Cau) Granollers (Nau B1, Casino de Granollers, Anònims), Figueres (Lizard Cafè), Sabadell, Pamplona (Onki Xin, Sala Terminal), entre d’altres. Al novembre de 2013 van auto-editar el seu primer EP, de títol homònim, el qual va ser gravat als Estudis CUB de Granollers amb l’assistència tècnica de David Morella. De la caràtula i el disseny gràfic s’en va encarregar l’artista barceloní GPS Lois. El segon EP, “Rectory / to Disagree /” auto-editat al setembre de 2015, va enregistrar- se als Estudis Dalton amb producció d’Aleix Prats (Illa Carolina). El disseny gràfic va anar novament a càrrec de GPS Lois. La fotografia fou obra d’Aleix Torras.

Actualment presenten “Far Enllà” enregistrat durant l’estiu de 2017 – de nou amb Aleix Prats a la producció- i que es va publicar el mes de maig de 2018 ( El Mamut Traçut ). Per una altra part, Plàcid Fusté deixà les seves funcions en la banda, esdevenint Xavier Metall el nou guitarrista.

